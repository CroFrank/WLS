---
title: 'SSL zaštita za web stranice'
pubDate: 2024-08-25T05:00:00Z
description: 'Što je SSL zaštita? Trebam li ja SSL zaštitu na svojoj web stranici? Što je bolje TLS ili SSL? Više o SSL-u na našem blogu.'
author: 'Fran Branković'
image: '/blog/ssl.jpg'
tags: ['sigurnost', 'web stranica']
---

![Web life support.](/blog/post-06.png)

### Što je SSL zaštita

SSL je tehnologija zaštite podataka koje unosite na nekoj web stranici, a oni kasnije putuju internetom. Svaki podatak koji unesete na nekoj web stranici stiže do servera te iste web stranice. Na tom putu mogu stajati hakeri koji će pokušati pročitati te podatke. SSL tehnologija kriptira Vaše podatke tako da više nisu razumljivi nikome na putu do servera, a samo server zna kako ih pročitati.

- **Kriptira podatke**: Smislene riječi i brojeve pretvara u besmislen niz znakova koje hakeri ne mogu razumjeti ako ih se dokopaju.
- **Daje povjerenje korisniku**: Web stranice koje koriste SSL tehnologiju su označene sa HTTPS protokolom umjesto nesigurnim HTTP protokolom. Večina web pretraživača, kao što je Google, stranice sa SSL zaštitom označavaju ikonom lokota što uljeva sigurnost korisnicima.
- **Autentičnost servera**: Pošto samo server web stranice koju posjećujete zna kako dešifrirati SSL zaštitu, smanjuje se šansa da komunicirate sa zlonamjernim serverom.
- **SEO benefiti**: Web pretraživači kao što je Google daju prednostu u rangiranju stranicama sa SSL zaštitom.

  Izrada web stranica za SSL zaštitom - [Web Life Support](/kontakt)

#### Koja je razlika između TLS i SSL protokola

> Kažemo SSL, a mislilo TLS?

I TLS i SSL su kriptografski protokoli koji osiguravaju sigurnu komunikaciju na internetu, služe istu svrhu. Međutim, SSL je zapravo zastario protokol i danas se više ne koristi, ali je ostao izraz SSL koji koristimo i dalje. Dakle, danas zapravo svi koristimo noviju tehnologiju TLS, ali i dalje pod nazivom SSL.
