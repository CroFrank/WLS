---
title: 'Nove web tehnologije'
pubDate: 2024-08-29T05:00:00Z
description: 'Koje su neke od najmodernijih tehnologija za izradu web stranica? Zašto su neke web stranice brže od drugih? Što je to Astro javascript web framework i zašto je toliko dobar?'
author: 'Fran Branković'
image: '/blog/feature-01.webp'
tags: ['web tehnologije', 'web stranica', astro.js]
---

![Web life support.](/blog/feature-01.webp)

### Web tehnologije

Kako bismo pojednostavili cijeli koncept jer je previše opširan za jedan blog post, podijelit ćemo izradu web stranica u dvije kategorije.

- **Content Management Systems (CMS)**: Alat, tehnologija više za izradu tradicionalnih web stranica na unaprijed napravljenoj platformi gdje nije potrebno previše tehničkog znanja te ja rad olakšan user-friendly sučeljem, najpoznatiji primjer je WordPress. Prednost ovakvog načina izrade je brzina, jednostavnost i pristupačnost svakome (ne morate biti developer/programer), međutim nedostatci mogu biti u performansama (sporije stranice), SEO rangiranju (rangiranje na tražilicama kao što je Google), sigurnosti te manja mogućnost upravljanja detaljima i nadogradenje.
- **Javascript i javascript frameworks**: Ovaj način izrade je namijenjen developerima pošto je potrebno puno tehničkog znanja za rad u takvom okruženju, ali donosi razne mogućnosti u izradi i praktički nema ograničenja. Odabirom pravih tehnologija postiže se velika brzina očitavnja stranica te odlično SEO rangiranje.

#### Javascript

Gotovo svaka web stranica koja postoji je sačinjena od 3 tehnologije.

1. HTML - sadržaj web stranica(svi tekstovi, slike...) i njihova struktura
2. CSS - ukras HTML-a odnosno vizualni dio, dizajn web stranice
3. javascript (js)- kruna svake moderne web stranice, izvor interaktivnosti i dinamike. Svaki put kada kliknete na nešto na webu i dogodi se neka promjena, iza toga stoji javascript (padajući izbornici, listanje slika, slanje poruka, stavljanje lajkova...)

S obzirom na važnost javascripta u modernom webu, pojavili su se mnogi js framework-ovi koji dodatno unaprijeđuju i nadograđuju rad js-a.

#### Astro js - javascript framework

U moru js framework-ova istaknut ćemo Astro, moderna tehnologija za izradu brzih i optimiziranih web stranica. Astro ima velike mogućnosti i prilagodiv je različitim konceptima i potrebama. S ovim frameworkom možemo napraviti i najmanje projekte koji imaju beskrajnu mogućnost kasnijeg rasta i razvoja. Navest ćemo dvije osnovne mogućnosti koje nam donosi Astro kako bi web stranice bile na svom tehnološkom vrhuncu.

- **SSG (Static Site Generator)**
  Za stranice sa sadržajem koji se rijeđe mijenja, gdje nema česte izmjene podataka (blogovi, dućani sa stalnijim asortimanom, frizeski saloni, portfolio stranice...).
  Kod SSG-a stranice su unaprijed generirane i tako spremne 'čekaju' na serveru da ih korisnik zatraži, to poboljšava brzinu učitavanja i omogućuje lakše SEO rangiranje.
- **SSR (Server-Side Rendering)**
  Za stranice sa sadržajem koji se često mijenja ili je specifičan za svakog korisnika, generiranje sadržaja u realnom vremenu (dućani sa promjenjivim asortimanom, društvene mreže, aplikacije sa korisničkim profilima...).

  Izrada web stranica as Astro tehnologijom - [Web Life Support](/kontakt)
